---
layout: aarti
title_marathi: "सखुबाई साजणी साजणी आम्ही देवाच्या गवळणी"
title_translit: "Sakhubai Sazani Sazani Amhi Devachya Gavalani"
title_en: "Sakhubai Sazani Sazani Amhi Devachya Gavalani"
category: special
tags: ["सखुबाई", "आरती"]
author: "पारंपरिक"
date: 2025-01-01
featured: true
meta_description: "सखुबाई साजणी साजणी आम्ही देवाच्या गवळणी"
keywords: "सखुबाई साजणी साजणी आम्ही देवाच्या गवळणी"
---

सखुबाई साजणी साजणी आम्ही देवाच्या गवळणी
तुझे अंगणी रिंगणी खेडे सारंग चक्रपाणी
खडे रूंतती ती गुंतती कृष्णाचे चरणी
काय धाडीला धाडीला तुझ्या या अंगणी ||१|| सखुबाई

मोती जन्मले जन्मले समुद्र सागरी
चोरून नेले हो नेले हो पानबुड्या घरी
लेन लेशील हो घेशीलहो राजाचे कुमरी ||२|| सखुबाई

कापूर जन्मले जन्मले कर्दळीच्या कुशी
चोरून नेले हो गेले हो तया गगनवासी
वाणी जातीन हो येतीन हो कापूर आणायसी ||३|| सखुबाई

मध माशीया मासिया मोहोळ रंचीले
जैसे रंचिले संचिले अमृत शीतल छाया
कोण्या पापिया चंडाळा मोडला से ठाया
बापडी मासिया मासिया कल्लोड मांडीला ||४|| सखुबाई

मग त्या किरपण्या ब्राह्मणे धन बहु संचिले
अस्तोरी पुरुषाने पुरुषाने धन रोउन ठेवले
आला चोरष्टा खारष्ट़ा धन ऊकरून नेले
मग त्या किरपण्या ब्राह्मणा धनपिसे लागले ||५|| सखुबाई

बापडी हरणोली २ तिचे पाडूस लपविले
वनी हरनोली निघाली चराया लागली
अवचित आलासे पारधी तिचे पाडूसनेले उचलूनी
हरणोली आलीसे चरोणी तिने गुंफा देखिली सुनी ||६|| सखुबाई

माता हंबरिया हंबरीया करीत असे ठाया
माझेेेे पाडुसबा पाडूसबा असेल कोण्या ठाया
एक वेळ दाखवा भेटवा द्वारकेच्या राया ||७|| सखुबाई

ही गत झालीसे झालीसे केशवा लागोणी
हीगत झालीसे झालीसे गोविंदाला लागोनी
सखुबाई साजणी
