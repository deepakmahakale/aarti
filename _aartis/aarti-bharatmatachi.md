---
layout: aarti
title_marathi: "आरती भारतमातेची"
title_translit: "Aarti Bharatmatachi"
title_en: "Bharat Mata Aarti - Prayer to Mother India"
category: other
tags: ["भारतमाता", "राष्ट्रीय", "देशभक्ति", "मातृभूमी"]
author: "पारंपरिक"
date: 2025-01-01
featured: true
meta_description: "आरती भारतमातेची - भारत माताची पारंपरिक राष्ट्रीय आरती"
keywords: "भारतमाता आरती, राष्ट्रीय आरती, देशभक्ति गीत, मातृभूमी"
---

आरती भारतमातेची, करू या राष्ट्रदेवतेची

आरती भारतमातेची, करू या राष्ट्रदेवतेची


हिमालय मुकुट मस्तकाला, काश्मीर शोभे मुख कमला

पंच नद कंठीची माला, विंध्य हा विलसे कमरेला

पददले प्रक्षाळायाला, सिद्ध हो सागर सेवेला

भारतभूमी, सुवर्णभूमी, हिंदूभूमी

लागु दे आवड सेवेची, स्वदेशासाठी झटण्याची  || १ ||

आरती भारतमातेची, करू या राष्ट्रदेवतेची


गिरी-नद्या-काननी सुंदरता, धान्य-फल, सुमने सुफलिता,

औषधे धातू मौलिकता, वाहती चौदा वाक्सरीता,

दिसतसे वरी वरी विविधता, नांदते अंतरी एकता.

संस्कृती एक, धर्मही एक, ध्वजाही एक,

गौरवू ध्वजा भारताची, वाढवू कीर्ती देशाची || २ ||

आरती भारतमातेची, करू या राष्ट्रदेवतेची


जणूही खाणच संतांची, असे कारण धूरंधरांची.

जननी ही ऋषि-मुनी द्रष्ट्यांची, माय ही दशावतारांची,

सुकन्या भगिनी मातांची, दिव्य तेजस्वी पतिव्रतांची

शील रक्षण, धर्म रक्षण, वचन पालन

महती आम्हा संस्कृतीची, जपू ती अलौकिक साची || ३ ||

आरती भारतमातेची, करू या राष्ट्रदेवतेची

आरती भारतमातेची, करू या राष्ट्रदेवतेची

आरती भारतमातेची, करू या राष्ट्रदेवतेची


भारतमाता की जय!