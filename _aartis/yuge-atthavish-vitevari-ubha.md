---
layout: aarti
title_marathi: "युगें अठ्ठावीस विटेवरी उभा"
title_translit: "Yuge Atthavish Vitevari Ubha"
title_en: "Lord Vitthala Aarti - Standing on the Brick for Ages"
category: vitthal
tags: ["विठ्ठल", "पांडुरंग", "रुखमाई", "पंढरपूर"]
author: "केशवासी नामदेव"
date: 2025-01-01
featured: true
meta_description: "युगें अठ्ठावीस विटेवरी उभा - श्री विठोबाची पारंपरिक आरती"
keywords: "युगें अठ्ठावीस, विठोबा आरती, पांडुरंग, पंढरपूर, रुखमाई"
---

युगें अठ्ठावीस विटेवरी उभा ।
वामांगी रखुमाई दिसे दिव्या शोभा ।
पुंडलिकाच्या भेटी परब्रह्मा आले गा ।
चरणी वाहे भीमा उद्धरी जागा ॥१॥
जय देव जय देव पांडुरंग
रखुमाई वल्लभा राहीच्या वल्लभा पावें जिवलगा ॥धृ॥

तुळसीमाळा गळां कर ठेवुनी कटी ।
कसे पितांबर कस्तुरी लल्लाटी ।
देव सुरवर नित्य येती भेटी ।
गरुड हनुमंत पुढें उभे राहती ॥
जय देव जय देव पांडुरंग ॥२ ॥

धन्य वेणुनाद अनुक्षेत्रपाळा ।
सुवर्णाची कमळे वनमाळा गळां ।
राई रखुमाबाई राणीया सकळा ।
ओवाळिती राजा विठोबा सावळा ।
जय देव जय देव पांडुरंग ॥३॥

ओवाळूं आरत्या कुर्वंड्या येती ।
चंद्रभागेमाजी सोडुनिया देती ।
दिंड्या पताका वैष्णव नाचती ।
पंढरीचा महिमा वर्णावा किती ॥
जय देव जय देव पांडुरंग ॥४॥

आषाढी कार्तिकी भक्तजन येती ।
चंद्रभागेमध्ये स्नाने जे करिती ।
दर्शनहेळामात्रे तयां होय मुक्ती ।
केशवासी नामदेव भावें ओवाळिती ।
जय देव जय देव पांडुरंग ॥५॥
