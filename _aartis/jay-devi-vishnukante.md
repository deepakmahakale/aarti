---
layout: aarti
title_marathi: "जय देवी विष्णुकांते"
title_translit: "Jay Devi Vishnukante"
title_en: "Goddess Lakshmi Aarti - Victory to Consort of Vishnu"
category: lakshmi
tags: ["लक्ष्मी", "विष्णुकांते", "कोल्हापूर", "महालक्ष्मी"]
author: "पारंपरिक"
date: 2025-01-01
featured: true
meta_description: "जय देवी विष्णुकांते - कोल्हापूरच्या महालक्ष्मीची आरती"
keywords: "जय देवी विष्णुकांते, कोल्हापूर लक्ष्मी, विष्णुकांते, महालक्ष्मी आरती"
---

जय देवी विष्णुकांते । महालक्ष्मी ग माते ।
आरती ओंवाळीन तुज विज्ञानसरिते ॥ जय. ॥ धृ. ॥


मर्दिला कोल्हासुर । ख्याती केली की थोर ॥
श्रीलक्ष्मी नाम तुझें ।दैत्य कांपती फार ॥ जय. ॥ १ ॥


धन्य तेथीचे नर । सकळही मुक्त होती ॥
तुजला पहातां सत्वर ॥ जय. ॥ २ ॥


रहिवास कोल्हापूरी । पंचगंगेच्या तीरी ॥
सुविशाळ सिंहासन ।विराजसी तयावरी ॥ जय. ॥ ३ ॥


मागणें हेंचि माये ।आतां दाखवी पाये ॥
उशीर नको लावू ।दास तुझा वाट पाहे ॥ जय. ॥ ४ ॥