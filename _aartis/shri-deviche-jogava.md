---
layout: aarti
title_marathi: "श्री देवीचे जोगवा"
title_translit: "Shri Deviche Jogava"
title_en: "Devotional Songs to the Divine Mother"
category: devi
tags: ["देवी", "जोगवा", "भक्ति", "आध्यात्म", "तुकाराम"]
author: "संत तुकाराम"
date: 2025-01-01
featured: true
meta_description: "श्री देवीचे जोगवा - देवी माताच्या भक्तीतील आध्यात्मिक अभंग"
keywords: "श्री देवीचे जोगवा, देवी भक्ति, तुकाराम अभंग, जोगवा"
---

अनादि निर्गुण निर्गुण प्रगटली भवानी ।
मोह महिषासुर महिषासुर मर्दना लागोनी ।
त्रिविध तापाची करावया झाडणी ।
भक्ता लागोनी लागोनी पावसी निर्वाणी ॥ आईचा जोगवा जोगवा मागेन ॥१॥

द्वैत सारोनी सारोनी माळ मी घालीन ।
हाती बोधाचा झेंडा मी धरीन् ।
भेद रहित रहित वारीस जाईन ।
आईचा जोगवा जोगवा मागेन ॥२॥

नवविध भक्तिच्या करुनी नवरात्रा ।
करोनी निराकरण कारण मागेन ज्ञानपुत्रा ।
दंभ सासरा सासरा संडीन कुपात्रा ।
करीन सद्भावे अंतरीच्या मुद्रा ॥ आईचा जोगवा जोगवा मागेन ॥३॥

पूर्ण बोधाची बोधाची भरीन मी परडी ।
आशा मनशांच्या मनशांच्या पाडीन दरडी ।
मनविकार विकार करीन कुरवंडी ।
अमृत रसाची भरीन मी दुरडी ॥ आईचा जोगवा जोगवा मागेन ॥४॥

आता साजणी साजणी झाले मी नि:संग ।
विकल्प नवऱ्याचा नवऱ्याचा सोडीयला मी संग ।
काम क्रोध हे झोडियले मांग ।
केला मोकळा मोकळा मार्ग सुरंग ।
सत्चित आनंद आनंद झाले मी अभंग ॥ आईचा जोगवा जोगवा मागेन ॥५॥

अैसा जोगवा जोगवा मागून ठेविला ।
जावुनी महाद्वारी महाद्वारी नवस मी फेडीला ।
एका जनार्दनी जनार्दनी एकपणे देखिला ।
जन्म-मरणाचा मरणाचा फेरा हा चुकविला ॥ आईचा जोगवा जोगवा मागेन ॥६॥